Za svůj život jsem "ochutnala" různé pracovní pozice od vedení své vlastní živnosti až po nejnižší článek rozvětvené mezinárodní společnosti.
Díky souběžnému studiu na Slezské univerzitě v Karviné (kde jsem získala inženýrský titul v oboru Ekonomika podnikání v Obchodě a službách) a ekonomickému vedení menší stavební společnosti s vlastními zaměstnanci jsem si mohla prakticky ukotvit a použít ekonomické, manažerské a analytické znalosti získané při studiu ekonomie. Myslím si, že mi všechny tyto různo-druhové a různo-oborové zkušenosti daly rozhled a komplexní pohled na jednotlivé obory. Ve všech pozicích a oborech, jsem analyticky studovala jednotlivé činnosti a jejich dopad na organizaci a ekonomiku firmy jako celku.
Po celou dobu svého profesního života jsem využívala svou lásku k počítačovému programování, tvorbě www stránek a počítačovému designu, která mi pomáhala s prezentací mé práce na mnoha úrovních. Tyto znalosti jsem se rozhodla posunout na profesionální úroveň pomocí studia rekvalifikačního kurzu Objektově orientované programování a tvorba www aplikací na Vysoké škole báňské v Ostravě.
Ráda bych se podílela na tvorbě informačních systémů firem, kde bych mohla zúročit svůj analytický a komplexní pohled na jednotlivé činnosti ve firmách.
Práce, které jsem si "ošahala":
nezávislý obchodní zástupce pojišťovnictví
daňová a mzdová účetní
sekretářka
majitelka firmy
nákupčí
stavební výpomoc
druhý elektrikář
prodavačka - elektro, papírnictví, potraviny
servírka
recepční
asistent v chráněném bydlení
vedoucí na letních táborech
Je toho hodně?   Ano

Podle mého názoru nelze mezioborové praktické znalosti získat jinak, než se bez obav vydat do neznáma.