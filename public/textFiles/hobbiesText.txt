Tak jako jsem velmi komplexní člověk, tak i mé koníčky jsou různorodé.
Bylo by prazvláštní neříci, že nyní je mým hlavním koníčkem čas trávený se svými dětmi. Tato životní role je nyní v mém životě stěžejní, ale jsem typ člověka, který potřebuje svůj životní rytmus vyvažovat a doplňovat vzděláváním, pohybem a kreativní tvorbou.
V oblasti vzdělávání jsou to témata: programování a počítačový design, zdravý životní styl, čínská medicína, psychologie a technická a technologická tématika (fungování strojů, řešení náročných staveb).
Pohybová složka mého života nyní prochází přerodem. I když budu mít capoeiru v srdci už napořád, nyní spíše tíhnu k józe, čchi-kungu. Vždy budu preferovat hlavně kolektivní a kontaktní sporty a protože mám ráda občasné změny stereotypu ráda nasednu na kolo a nebo vyrazím do přírody.
Mou tvořivou část života vyplňuji velkometrážními malbami na zeď a vyráběním ozdob, ale hlavně znovupoužití a přeměny starých věcí.